Title: 2024-03-24

----

Text: [{"content":{"text":"<p><strong>Oggi:</strong></p><p></p>"},"id":"372370c4-caf0-41a4-8996-5874edcfe1e0","isHidden":false,"type":"text"},{"content":{"text":"Regole di Internet","color":"blue"},"id":"27fa58d8-89d5-46b7-bb62-d6016763f633","isHidden":false,"type":"newsletter-section"},{"content":{"text":"Stati Uniti vs TikTok"},"id":"4b0b510e-72a5-4c9f-9d35-fcf7a9c44539","isHidden":false,"type":"newsletter-subsection"},{"content":{"text":"<p>Si è molto discusso nelle ultime settimane della nuova legge approvata dalla Camera degli Stati Uniti che potrebbe costringere l'azienda che possiede TikTok, la cinese ByteDance, a vendere l'applicazione entro 6 mesi. La legge non è ancora stata approvata definitivamente: deve passare prima dal Senato e potrebbe non essere nemmeno discussa.</p><p>Ci sarebbero comunque un'infinità di riflessioni da fare e servirebbe una newsletter intera solo per questo (a chi è interessato consiglio il numero dedicato della newsletter <a href=\"https://www.ilpost.it/newsletter/ab3bec82feda25399ba36ec56d50eca2/\" target=\"_blank\">Da costa a costa</a>). Non va però perso di vista il fatto che la questione è più politica che tecnica: il fatto che l'app raccolga o meno determinati dati non è rilevante di fronte a una realtà in cui le aziende cinesi private di fatto hanno ben poco di privato perché fanno parte del sistema di sorveglianza del governo. E non stiamo aspettando che succeda qualcosa di scandaloso per averne conferma: <a href=\"https://www.theguardian.com/technology/2022/dec/22/tiktok-bytedance-workers-fired-data-access-journalists\" target=\"_blank\">è già successo</a>. TikTok ha già ammesso in passato che ha sfruttato l'app per spiare i movimenti di alcuni giornalisti.</p><p>La legge in discussione negli Stati Uniti potrebbe sembrare drastica (anche se l'India, un mercato enorme, <a href=\"https://restofworld.org/2023/america-india-tiktok-ban/\" target=\"_blank\">ha già bloccato</a> l'app nel 2020 senza catastrofi), ma l'impressione è che ci siano ben pochi argomenti che tengano per difendere TikTok. L'eventuale vendita comunque favorirebbe probabilmente le aziende statunitensi, già presenti come principali investitori in ByteDance. (<a href=\"https://www.axios.com/2024/03/16/tiktok-ban-divest-ownership-china\" target=\"_blank\">Axios</a>)</p>"},"id":"56885cc6-7401-4568-81ca-425470627f4c","isHidden":false,"type":"text"},{"content":{"text":"Reti e TLC","color":"red"},"id":"3b2fa8cf-98b4-4159-8596-fb91ff740fcb","isHidden":false,"type":"newsletter-section"},{"content":{"text":"L'AGCOM mente alla Camera su Piracy Shield"},"id":"e31ae2a8-9a68-4b28-9926-43d95f5b6f51","isHidden":false,"type":"newsletter-subsection"},{"content":{"text":"<p>Mercoledì scorso alcuni rappresentanti di AGCOM sono stati convocati dalla IX Commissione della Camera dei Deputati, che si occupa di trasporti e telecomunicazioni, per un aggiornamento sulla piattaforma Piracy Shield. Il sistema è in funzione da inizio febbraio e ha lo scopo di bloccare in modo quasi istantaneo i siti web che trasmettono contenuti sportivi, prevalentemente calcio, sia tramite blocco del dominio (con il DNS) che tramite indirizzo IP (con BGP).</p><p>Tra mille controversie i dubbi sollevati dagli esperti nel corso degli ultimi mesi si sono tutti avverati: la trasparenza inesistente e le CDN bloccate per errore hanno portato a <a href=\"https://webtv.camera.it/evento/24870\" target=\"_blank\">questa audizione</a> dove il presidente di AGCOM, Giacomo Lasorella, ha spiegato la situazione. Ha detto che sono stati accreditati 5 soggetti segnalatori, cioè DAZN, Lega Serie A, Lega Serie B, Mediaset e Sky, che in questo mese e mezzo hanno richiesto il blocco di 3127 domini e 2166 indirizzi IP. Si è trattato in larga parte di streaming di calcio ma è stata citata anche la Formula 1, la MotoGP, il tennis e la pallacanestro.</p><p>Il presidente Lasorella se l'è poi presa con chi in queste settimane ha fatto essenzialmente il lavoro di AGCOM evidenziando pubblicamente quando si stavano facendo degli errori bloccando indirizzi IP ospitanti siti leciti: «a noi non sono arrivati reclami, quindi questo fenomeno che è stato anche enfatizzato da taluni sul web in fondo non ha avuto una ricaduta in termini di specifici reclami. Non sono stati buttati giù siti che ospitavano anche altre cose. C'è stato un unico caso che è rientrato abbastanza rapidamente».</p><p>E di nuovo: «Sugli indirizzi IP \"non univoci\", [...] su tremila blocchi non è mai stato fatto. Finora abbiamo buttato giù soltanto i siti univocamente dedicati a questo. L'unico caso in cui la questione è stata minimamente controversa la segnalazione è stata ritirata immediatamente e quindi c'è stato un ripristino in una mezz'oretta. E poi non abbiamo avuto reclami. So che se n'è parlato molto sul web però c'è uno strumento che è il reclamo se uno avesse avuto qualcosa di cui dolersi formalmente avrebbe potuto tranquillamente indirizzare un reclamo.»</p><p>Queste affermazioni sono false: è stato provato da molti esperti online che AGCOM ha bloccato non solo un IP del servizio cloud Zenlayer, ma anche un IP della CDN Cloudflare, causando problemi a decine di migliaia di siti web. Non è nemmeno vero che «c'è stato un ripristino in una mezz'oretta». Non ci è dato sapere dopo quanto tempo il ticket di blocco sia stato revocato, ma di fatto l'indirizzo IP è rimasto bloccato <a href=\"https://twitter.com/handymenny/status/1762061176609939779\" target=\"_blank\">fino a 40 ore</a> in alcuni casi.</p><p>È evidentemente falso anche che AGCOM non abbia ricevuto reclami. Ci sono <a href=\"https://twitter.com/ernytech/status/1761723775169519688\" target=\"_blank\">testimonianze</a> di reclami formali inviati ad AGCOM già il giorno dopo il blocco. Se poi AGCOM ha problemi con la cartella spam è un problema loro. Il presidente Lasorella ha fatto notare anche che in caso di blocco «compare una schermata che rinvia all'autorità e quindi dà notizia del blocco», permettendo di fare reclamo. L'AGCOM dovrebbe però ben sapere che per motivi tecnici ovvi a chiunque sia del settore è molto difficile mostrare questa schermata in modo affidabile. È così che funziona Internet: non si può impersonare facilmente e in modo affidabile un sito web. Anche se la schermata fosse stata mostrata, comunque, il <a href=\"https://twitter.com/handymenny/status/1761421069561282743\" target=\"_blank\">messaggio</a> non sembra indicare come si può fare reclamo, ed è responsabilità della vittima districarsi tra le delibere AGCOM per capire come funzionano il sistema. Negli uffici di AGCOM dove la burocrazia è lo standard forse questo è ritenuto sufficiente, ma nel mondo reale non lo è.</p><p>Per finire, durante l'audizione il rappresentante di AGCOM se l'è presa più volte con Cloudflare e Google. In particolare, sostiene Lasorella, Cloudflare «nell'offrire servizi quali OpenDNS e VPN di fatto agevola le attività in violazione del diritto d'autore online» (in realtà il servizio OpenDNS è di Cisco, non Cloudflare). Quanto a Google e il servizio Public DNS, invece, «oggi gli \"open DNS\" costituiscono uno strumento attraverso cui l'utente può aggirare blocchi della circolazione su internet. [...] Obiettivamente questo sistema lascia lo spazio aperto - non voglio dire favorisce - per queste attività illecite perché di fatto consente di aggirare i blocchi che sono posti dagli ISP».</p>"},"id":"716a3824-aa9d-4594-bb48-67fd48099bd8","isHidden":false,"type":"text"}]

----

Uuid: YVCcoBA2CBO9MNKG