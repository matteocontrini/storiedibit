Title: Perché la censura degli indirizzi IP non può essere fatta in modo trasparente: i limiti tecnici

----

Summary: L'Italia è da poco uno dei pochi paesi al mondo in cui la censura dei contenuti illegali su Internet viene fatta bloccando gli indirizzi IP. È un metodo che non si può applicare con trasparenza per limiti tecnici di come funziona il web.

----

Text: [{"content":{"text":"<p>Da inizio febbraio è operativa in Italia la nuova piattaforma Piracy Shield per il blocco rapido dei contenuti sportivi trasmessi illegalmente in streaming sul web. La novità forse più controversa del sistema è che a differenza di quanto avveniva in passato permette ora di imporre agli Internet Service Provider (ISP) il blocco non solo dei domini, tramite il sistema DNS, ma anche degli indirizzi IP che si presume siano riconducibili in modo univoco al contenuto illegale.</p><p>Ci sono molti motivi per cui bloccare indirizzi IP è problematico dal punto di vista sia tecnico che dei principi di neutralità della rete (specialmente se fatto in modo permanente), ma un aspetto particolarmente importante è che il blocco di un indirizzo IP non permette nella maggior parte dei casi di mostrare un messaggio di blocco all'utente. Di conseguenza non è possibile garantire trasparenza nelle operazioni di blocco né un modo per poter presentare un reclamo in caso di errori.</p><p>L'AGCOM, l'autorità garante per le comunicazioni italiana, ha dichiarato alla Camera dei Deputati che \"nel momento in cui viene bloccato un sito compare una schermata che rinvia all'autorità e quindi dà notizia del blocco\". Di conseguenza se venisse bloccato un indirizzo IP per errore secondo l'AGCOM la vittima potrebbe rendersene conto semplicemente aprendo il proprio sito web e leggendo l'avviso che dovrebbe comparire.</p><p>La realtà però è un po' diversa: il web è ormai da diversi anni progettato per rendere molto difficile impersonare un sito web e quindi nella maggior parte dei casi il messaggio di avviso non viene in realtà mostrato.</p><p>Agli ISP è stato infatti sostanzialmente chiesto di effettuare degli attacchi man-in-the-middle, cioè dirottare le richieste a un sito web e mostrare in realtà qualcos'altro. Se questo fosse possibile in modo così semplice e affidabile avremmo un grosso problema su Internet.</p>"},"id":"c8df4fd4-1879-4b69-8938-14d29aff5b5a","isHidden":false,"type":"text"},{"content":{"level":"h2","text":"Il web sicuro si basa sui certificati"},"id":"938af5a0-40df-41dc-8842-bfab83b62531","isHidden":false,"type":"heading"},{"content":{"text":"<p>Il principale \"ostacolo\" è che ormai tutti i siti web usano HTTPS, una variante di HTTP che incapsula la trasmissione delle pagine web in un \"tunnel\" sicuro e autenticato.</p><p>L'autenticazione, cioè più tecnicamente l'handshake del protocollo TLS, avviene verificando che il certificato del server sia valido e cioè sia stato firmato da un'organizzazione <em>trusted</em>, di cui il browser o in generale il client si possa fidare.</p><p>La sicurezza sta nel fatto che le organizzazioni che emettono certificati per siti web sono molto rigide nel distribuirli solo dopo aver verificato la proprietà del dominio. Ciò significa che l'ISP di turno che si trova obbligato a impersonare un sito web non può farlo perché non può dimostrare di essere il proprietario del dominio e ottenere un certificato per il dominio.</p><p>La conseguenza è che se si prova ad accedere a un sito web bloccato dall'ISP e che presenta un certificato non firmato verrà mostrato un messaggio di errore del browser che indica che procedere non è sicuro. È così che funziona il web moderno <em>by design</em>: è una salvaguardia di sicurezza molto importante che anche se si può di solito superare è bene che gli utenti non si abituino a ignorare gli avvertimenti di sicurezza.</p>"},"id":"2554a0aa-16e3-4a69-89b4-07a20411cd1c","isHidden":false,"type":"text"}]

----

Date: 2024-03-24 16:25:00

----

Authors: - user://y8awGXEv

----

Tags: reti, cybersecurity

----

Uuid: xVh5ckchp3uOHYWG